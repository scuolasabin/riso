<!DOCTYPE HTML>
<html>
    <head>
	<title>libri e arti - Risotto alla milanese: ricetta di C. E. Gadda</title>
        <meta http-equiv="content-type" content="text/html; charset=utf-8" />
        <link href="../../style.css" rel="stylesheet">
    </head>
    <body class="content" id="infoit">
        <h1>Risotto alla milanese: ricetta di Carlo Emilio Gadda</h1>

       <h2>Tratto dalla rivista aziendale "Il gatto selvatico" (ottobre 1959). </h2>
        <p>L'approntamento di un buon risotto alla milanese domanda riso di qualit&agrave;, come il tipo Vialone, dal chicco grosso e relativamente pi&ugrave; tozzo del chicco tipo Caterina, che ha forma allungata, quasi di fuso. Un riso non interamente "sbramato", cio&egrave; non interamente spogliato del pericarpo, incontra il favore degli intendenti piemontesi e lombardi, dei coltivatori diretti, per la loro privata cucina. Il chicco, a guardarlo bene, si palesa qua e l&agrave; coperto dai residui sbrani d'una pellicola, il pericarpo, come da una lacera veste color noce o color cuoio, ma esilissima: cucinato a regola, da' luogo a risotti eccellenti, nutrienti, ricchi di quelle vitamine che rendono insigni i frumenti teneri, i semi, e le loro bucce velari. Il risotto alla paesana riesce da detti risi particolarmente squisito, ma anche il risotto alla milanese: un po' pi&ugrave; scuro, &egrave; vero, dopo l'aurato battesimo dello zafferano.</p>
<p>Recipiente classico per la cottura del risotto alla milanese &egrave; la casseruola rotonda, ma anche ovale, di rame stagnato, con manico di ferro: la vecchia e pesante casseruola di cui da un certo momento in poi non si sono pi&ugrave; avute notizie: prezioso arredo della vecchia, della vasta cucina: faceva parte come numero essenziale del "rame" o dei "rami" di cucina, se un vecchio poeta, il Bussano, non ha trascurato di noverarla nei suoi poetici "interni", ove i lucidi rami pi&ugrave; d'una volta figurano sull'ammattonato, a captare e a rimandare un raggio del sole che, digerito il pranzo, decade. Rapitoci il vecchio rame, non rimane che aver fede nel sostituto: l'alluminio.</p>
<p>La casseruola, tenuta al fuoco pel manico o per una presa di feltro con la sinistra mano, riceva degli spicchi o dei minimi pezzi di cipolla tenera, e un quarto di ramaiolo di brodo, preferibilmente di manzo: e burro lodigiano di classe.</p>
<p>Burro, quantum prodest, udito il numero de' commensali. Al primo soffriggere di codesto modico apporto, butirroso-cipollino, per piccoli reiterati versamenti, sar&agrave; buttato il riso: a poco a poco, fino a raggiungere un totale di due tre pugni a persona, secondo l'appetito prevedibile degli attavolati: n&egravve; il poco brodo vorr&agrave; dare inizio per s&egrave; solo a un processo di bollitura del riso: il mestolo (di legno, ora) ci avr&agrave; che fare tuttavia: gira e rigira. I chicchi dovranno pertanto rosolarsi e a momenti indurarsi contro il fondo stagnato, ardente, in codesta fase del rituale, mantenendo ognuno la propria "personalit&agrave;": non impastarsi e neppure aggrumarsi.</p>
<p>Burro, quantum sufficit, non pi&ugrave;, ve ne prego; non deve far bagna, o intingolo sozzo: deve untare ogni chicco, non annegarlo. Il riso ha da indurarsi, ho detto, sul fondo stagnato. Poi a poco a poco si rigonfia, e cuoce, per l'aggiungervi a mano a mano del brodo, in che vorrete esser cauti, e solerti: aggiungete un po' per volta del brodo, a principiare da due mezze ramaiolate di quello attinto da una scodella "marginale", che avrete in pronto. In essa sar&agrave; stato disciolto lo zafferano in polvere, vivace, incomparabile stimolante del gastrico, venutoci dai pistilli disseccati e poi debitamente macinati del fiore. Per otto persone due cucchiaini da caff&egrave;.</p>
<p>Il brodo zafferanato dovr&agrave; aver attinto un color giallo mandarino: talch&egrave; il risotto, a cottura perfetta, venti-ventidue minuti, abbia a risultare giallo-arancio: per gli stomaci timorati baster&agrave; un po' meno, due cucchiaini rasi, e non colmi: e ne verr&agrave; fuori un giallo chiaro canarino. Quel che pi&ugrave; importa &egrave; adibire al rito un animo timorato degli dei &egrave; reverente del reverendo Esculapio o per dir meglio Asclepio, e immettere nel sacro "risotto alla milanese" ingredienti di prima (qualit&agrave;): il suddetto Vialone con la suddetta veste lacera, il suddetto Lodi (Laus Pompeia), le suddette cipolline; per il brodo, un lesso di manzo con carote-sedani, venuti tutti e tre dalla pianura padana, non un toro pensionato, di animo e di corna balcaniche: per lo zafferano consiglio Carlo Erba Milano in boccette sigillate: si tratter&agrave; di dieci dodici, al massimo quindici, lire a persona: mezza sigaretta. Non ingannare gli dei, non obliare Asclepio, non tradire i familiari, n&egrave; gli ospiti che Giove Xenio protegge, per contendere alla Carlo Erba il suo ragionevole guadagno. No! Per il burro, in mancanza di Lodi potranno sovvenire Melegnano, Casalbuttano, Soresina, Melzo, Casalpusterlengo, tutta la bassa milanese al disotto della zona delle risorgive, dal Ticino all'Adda e insino a Crema e Cremona. Alla margarina dico no! E al burro che ha il sapore delle saponette: no!</p>
<p>Tra le aggiunte pensabili, anzi consigliate o richieste dagli iperintendenti e ipertecnici, figurano le midolle di osso (di bue) previamente accantonate e delicatamente serbate a tanto impiego in altra marginale scodella. Si sogliono deporre sul riso dopo met&agrave; cottura all'incirca: una almeno per ogni commensale: e verranno rimestate e travolte dal mestolo (di legno, ora) con cui si adempia all'ultimo ufficio risottiero. Le midolle conferiscono al risotto, non pi&ugrave; che il misuratissimo burro, una sobria untuosit&agrave;: e assecondano, pare, la funzione ematopoietica delle nostre proprie midolle. Due o pi&ugrave; cucchiai di vin rosso e corposo (Piemonte) non discendono da prescrizione obbligativa, ma, chi gli piace, conferiranno alla vivanda quel gusto aromatico che ne accelera e ne favorisce la digestione.</p>
<p>Il risotto alla milanese non deve essere scotto, ohib&ograve;, no! solo un po' pi&ugrave; che al dente sul piatto: il chicco intriso ed enfiato de' suddetti succhi, ma chicco individuo, non appiccicato ai compagni, non ammollato in una melma, in una bagna che riuscirebbe schifenza. Del parmigiano grattuggiato &egrave; appena ammesso, dai buoni risottai; &egrave; una banalizzazione della sobriet&agrave; e dell'eleganza milanesi. Alle prime acquate di settembre, funghi freschi nella casseruola; o, dopo S. Martino, scaglie asciutte di tartufo dallo speciale arnese affetto-trifole potranno decedere sul piatto, cio&egrave; sul risotto servito, a opera di premuroso tavolante, debitamente remunerato a cose fatte, a festa consunta. N&egrave; la soluzione funghi, n&egrave; la soluzione tartufo, arrivano a pervertire il profondo, il vitale, nobile significato del risotto alla milanese.</p>
<p>C. E. Gadda</br>

	<div id="movimento">
            <a href=".">
                <img src="../../img/back.png" alt="Freccia indietro"/>
                Torna indietro
            </a>
        </div>
    </body>
</html>

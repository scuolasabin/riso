<!DOCTYPE HTML>
<html>
    <head>
	<title>Leggende - Il buon genio</title>
        <meta http-equiv="content-type" content="text/html; charset=utf-8" />
        <link href="../../style.css" rel="stylesheet">
    </head>
    <body class="content" id="infoit">
        <h1>Come il riso arriv&ograve; sulla terra</h1>
        <p>Un buon genio della campagna se ne stava tranquillo a osservare compiaciuto la vita degli uomini: essi avevano dimenticato da tempo l'ultima terribile carestia che li aveva colpiti, vivevano serenamente e la loro esistenza semplice andava al passo con il ritmo della natura.<br />
Gli anni scorrevano come un fiume lento e tranquillo, lasciando nella memoria delle persone la gratitudine per i doni che ricevevano dalla terra, infatti, nonostante la coltivazione dei campi costasse molta fatica, gli uomini avevano di che sfamare le loro famiglie in abbondanza.<br />
Essi guardavano con meraviglia il sole sorgere ogni giorno nel cielo, gli stormi di uccelli tagliare le nubi a primavera, il fiorire rigoglioso delle piante e sentivano che vi era una potente energia nella natura, capace di dare loro il vigore necessario per affrontare il lavoro.<br />
Dopo anni di abbondanza, inaspettata, torn&ograve; sulla terra una nuova grande carestia che provoc&ograve; immense sofferenze al popolo degli uomini.<br />
Il buon Genio della campagna osservava impotente la tragedia che si stava consumando sotto i suoi occhi e si disperava poich&egrave; non aveva nessuna soluzione da offrire agli esseri umani.<br />
Come avrebbe potuto sfamare il suo popolo?<br />
Per lo sconforto si strapp&ograve; tutti i denti e li gett&ograve; al vento.<br />
I denti volarono fino a cadere in una palude dove si trasformarono in semi.<br />
I semi crebbero e diedero forma a molte piccole piante che produsse migliaia di frutti bianchissimi, una volta sbucciati, come i denti del buon genio.<br />
Da allora il popolo degli uomini inizi&ograve; a coltivare il riso e non pat&igrave; pi&ugrave; la fame.</p>
	<div id="movimento">
            <a href=".">
                <img src="../../img/back.png" alt="Freccia indietro"/>
                Torna indietro
            </a>
        </div>
    </body>
</html>
